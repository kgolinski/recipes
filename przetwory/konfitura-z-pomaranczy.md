# Konfitura z gorzkich pomarańczy

## Składniki

* [ ] 1 i 1/2 kg hiszpańskich pomarańczy (styczeń, luty, marzec są w Polsce)
* [ ] 1 cytryna
* [ ] 1 kg (można 0,75 kg) białego cukru
* [ ] 1/4 łyżeczki soli (łagodzi odczuwanie kwaśności smaku)

Owoce namoczyć w wodzie (zimnej) na 12-24h. Obrać obieraczką cienko skórkę - bez białego albedo! Z owoców obrać białą skórkę (albedo) - wyrzucić! Owoce pokroić w plastry 0,5mm, a następnie w kostkę, wyjąć pestki na bok. Następnie wszystkie pestki owinąć w gazę, przewiązać nitką - dołożyć do pokrojonych pomarańczy. Pokrojone owoce włożyć do garnka z grubym dnem. Z cytryny wycisnąć sok - pestki dołożyć do pestek pomarańczy. Sok wlać do pokrojonych pomarańczy. Obrane skórki pomarańczowe pokroić cienko, albo nożem albo nożyczkami - w zapałkę gr. 1-2mm i dołożyć do pokrojonych pomaranczy, wymieszać. Wszystko zasypać cukrem, wymieszać, przykryć i odstawić w chłodne miejsce, aby cukier sie rozpuścił. Mieszać co jakiś czas. Gotować na ogniu, aby wolno "pykało" - mieszać co jakiś czas, aż będzie gęste a skórki staną się szkliste, a konfitura wyłożona na talerzyk nie spłynie. Wyjąć pestki. Dodać sól. Dosmaczyć w/g uznania. Do gorących słoików wyprażonych w piekarniku wkładamy gorącą konfiture, zakręcamy i odwracamy do góry dnem do ostudzenia. Smacznego!
