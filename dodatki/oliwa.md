# Pikantna oliwa

## Składniki

* [ ] Dość duży słoik z hermetycznym zamknięciem
* [ ] Oliwa z oliwek
* [ ] Oliwki ( z pastą paprykową w środku lub bez, jak się lubi)
* [ ] Papryczki Jalapeno
* [ ] Papryczki Chilli
* [ ] Suszone mielone Peperoncino
* [ ] Czosnek główka
* [ ] Świeża bazylia
* [ ] takoż samo oregano
* [ ] odrobina soli

## Przygotowanie

Kroimy jalapeno i czosnek, chilli odcinamy ogonki a oliwki przekrawamy na pół.
Do słoika wrzucamy warstwami - wszystko co zielone, wszystko co białe, wszystko co czerwone aż do wypełnienia w 3/4.
Zalewamy oliwą tak by nic nie wystawało ( to ważne, wszelkie rzeczy powinny być pod powierzchnią płynu by nie miało styczności z powietrzem ) - dodając szczyptę soli ( dosłownie z pół małej łyżeczki ).
Tak wypełniony słoik trafia do lodówki na dobę, lub i dłużej, tak by oliwa się "ścięła". Gdy już to się stanie, wyjmujemy i odstawiamy do ciemnej i chłodnej szafki na około dwa tygodnie ( jak się wytrzyma :P ).
Po użyciu oliwy bądź wyjedzeniu czegoś - dodajemy rzeczy podobne do wyjedzonych bądź zalewamy oliwą i odstawiamy ponownie.