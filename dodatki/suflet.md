# Suflet serowy

## Składniki

* [ ] 50 g masła
* [ ] 50 g mąki
* [ ] 250 ml mleka
* [ ] 1/2 łyżeczki soli
* [ ] 100 g ostrego sera startego na tarce
* [ ] 4 jajka, osobno białka i żółtka
* [ ] 1/4 łyżeczki gałki muszkatołowej
* [ ] pieprz do smaku

Na patelni rozpuścić masło, dodać mąkę i mieszając cały czas trzepaczką, zrobić zasmażkę. Powoli wlewać mleko (cały czas mieszamy, żeby nie zrobiły się grudki).
Zdejmujemy z ognia.
Dodajemy sól, ser, gałkę. Mieszamy aż ser się rozpuści i odstawiamy do ostudzenia.
Z białek ubić pianę.
Do masy sufletowej dodajemy po jednym żółtku, dokładnie mieszając.
Piekarnik rozgrzewamy do 190 st C.
Naczynia do sufletów (małe kokilki lub jedno duże naczynie) smarujemy masłem i delikatnie obsypujemy mąką.
Do masy sufletowej delikatnie przekładamy ubitą pianę z białek i mieszamy łyżką (nie mikserem!).
Masę przekładamy do kokilek do 3/4 wysokości (urosną!).
Pieczemy 15-20 minut.
Podajemy od razu (suflet opadnie w ciągu ok. 5 minut).
