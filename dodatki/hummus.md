# Hummus

## Składniki

* [ ] 5 łyżek ziaren sezamu (albo tahini)
* [ ] 2 łyżki oliwy extra vergine
* [ ] 1 łyżka oleju sezamowego
* [ ] mały ząbek czosnku
* [ ] sok z połówki cytryny
* [ ] 250 g odsączonej ciecierzycy z puszki *
* [ ] 70 - 80 ml zimnej przegotowanej wody (lub wywaru z gotowania ciecierzycy)
* [ ] sól

Ziarna sezamu wysypać na suchą patelnię i mieszając co jakiś czas delikatnie uprażyć (mają jedynie lekko zbrązowieć). Uprażony sezam ostudzić i zemleć ręcznym blenderem. Dodać oliwę extra vergine i dokładnie zmiksować. Do powstałej pasty (tahini) dodać pozostałe składniki (olej sezamowy, czosnek, sok z połówki cytryny) i miksować na jednorodną masę dodając pomału ciecierzycę, wodę i sól do smaku.

(*) można użyć odsączonej ciecierzycy z jednej puszki lub ugotować suchą ciecierzycę: należy moczyć ją przez noc w zimnej wodzie, następnie wymienić wodę na świeżą w takiej ilości aby sięgała ponad poziom ciecierzycy i gotować na małym ogniu przez około 2 - 3 godziny do miękkości. Ciecierzycę można gotować z dwoma ząbkami czosnku i gałązką szałwii. W razie potrzeby uzupełniać wodę, nie trzeba dodawać soli.
