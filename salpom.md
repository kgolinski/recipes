Sałatka pomarańczowa z chilli

To ważne, aby wyfiletować pomarańcze - jeśli pozostawimy na nich białe błonki, zmienią smak - sałatka będzie mniej wyrazista, cytrusowa i orzeźwiająca.

4 pomarańcze
150 g sera typu feta
4 gałązki świeżego tymianku
Sos:
2 łyżki miodu lipowego
2 łyżki oliwy
sok z cytryny
kawałek startego świeżego imbiru (o wielkości ok. 1 x 1 cm)
drobno posiekana papryczka chilli
szczypta soli

Obieramy pomarańcze i oczyszczamy z błon. Następnie kroimy każdą cząstkę pomarańczy na trzy części. Dodajemy pokrojony w kostkę ser typu feta i posiekany tymianek. Przygotowujemy sos. W miseczce mieszamy miód, oliwę i sok z cytryny. Dodajemy starty na drobnych oczkach imbir i posiekane chilli. Doprawiamy odrobiną soli. Najlepiej zostawić sos na ok. 45 minut w lodówce, aby się przegryzł. Polewamy nim pomarańcze z fetą i delikatnie mieszamy.