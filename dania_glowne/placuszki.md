# Przepyszne i szybkie placuszki twarogowe

## Składniki

- [ ] 125 g białego sera
- [ ] 1 jajko
- [ ] 1/2 banana
- [ ] 1 czubata łyżka mąki kukurydzianej
- [ ] olej kokosowy do smażenia

## Przygotowanie

Białko oddzielić od żółtka. Białko ubić na sztywną pianę.
Do miski z żółtkiem dodać twaróg i połowę banana. Całość zmiksować na gładki krem, a następnie dosypać mąkę kukurydzianą. Dokładnie wymieszać.
Do powstałej masy małymi porcjami dodawać białko i delikatnie łączyć składniki. Należy robić to powoli, aby ciasto pozostało napowietrzone. Dzięki temu placuszki będą miękkie i delikatne.
Patelnię posmarować odrobiną oleju kokosowego i rozgrzać. Nie powinna być zbyt gorąca, aby placki się nie przypaliły.
Łyżką wykładać ciasto na patelnię. Smażyć pod przykryciem aż placki zrumienią się z każdej strony.
